<html>
    <head>
        <title>тури Гурта "Світязь"</title>
        <link rel="stylesheet" href="style.css">
    </head>
    <body>
        <header>
            <nav>
                <a href="#turu">Тури</a>
                <a href="indx.html">Головна</a>
            </nav>
        </header>
        <main>
            <p id="turu">Саме цьому ВІА під керуванням Валерія Громцева з Чернівецького будинку культури текстильників Володимир Івасюк довірив у жовтні 1970 року перше виконання на телебаченні "Червоної рути" та "Водограю" - а називався гурт тоді "Карпати". А пісні Громцева "Жовтий лист" та "Івана Купала" на початку 70-х були в репертуарі майже всіх буковинських та галицьких ансамблів. В 1974 році гурт Громцева змінив самодіяльний статус на професійний - музикантів повним складом спочатку запросили до Хмельницької філармонії, де їх охрестили "Товтрами", а потім вони всі перебралися у Волинську філармонію де й стали "Світязем". Гурт записав кілька пісень на збірний лонг-плей українських ВІА, проте справжній успіх прийшов у 1977 році, коли до "Світязя" приєднався Василь Зінкевич. Вже за рік "Світязь" був найпопулярнішим ВІА в Україні.

Та в 1979 році Громцев залишив своє дітище і перебрався до Сімферополя (там він зібрав свій недовговічний проект "Море", працював з "Чайками", "Червоною рутою" і закінчив на флотському ансамблі "Графська пристань"). Ну а у "Світязя" почалася лихоманка з керівниками, які мінялися чи не щороку - Станіслав Чуєнко, Михайло Мусієнко, Олександр Сєров, Олег Дерев'янко і нарешті Ігор Перчук. При ньому у "Світязі" зібрався потужний джаз-роковий склад і гурт записав свій перший концептуальний магнітоальбом "Українське весілля".

В 1989 році Перчук перебирається в "Студію Лева" і передає віжки правління клавішникові Дмитрові Гаршензону (09.03.56); він в гурті з 1983 року. Через рік від "Світязя" відбрунькувався ретро-філіал у вигляді гурту "Світ" на чолі з Олександром та Ольгою Гаркавими. А на перші ролі у "Світязі" виходить гітарист, співак і композитор Анатолій Говорадло (22.06.??). Його жартівливі пісні "Мамо, матусю", "Мільйонер", "Миколине весілля" повертають "Світязь" на вершини популярності. Добрі стосунки із студією звукозапису Волинського радіо, а згодом студією "Олекса", та мобільний склад (окрім Зінкевича, Гаршензона і Говорадла в гурті до недавна був ще тільки барабанщик Роман Ланкіос) сприяють тому що "Світязь" стає одним з найпродуктивніших виконавців в українській поп-музиці першої половини 90-х.

Весною 1996 року фірма НАК нарешті випускає перший офіційний альбом гурту "Ні, я не ту кохав". Тим часом Говорадло і Гаршензон створюють нову програму Оксані Білозір - згодом відображену на їхній спільній касетці "Святкова Оболонь". За сприяння АТ "Оболонь" в кінці літа 1998 року, фірмою "КараванCD" був випущений перший компакт дуету - "Завашими листами". З 2000-го Говорадло і Гаршензон вели на Першому національному телеканалі жартівливу музичну програму "Ераплан".</p>
        </main>
        <footer>
            <p>Контакти:</p>
            <p>Тел:</p>
        </footer>
    </body>
</html>
